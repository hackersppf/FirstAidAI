# e-Fai Σύστημα οδηγιών πρώτων βοηθειών με τεχνητή νοημοσύνη #
![enter image description here](https://ppf.edu.gr/hackers/wp-content/uploads/2021/10/Screenshot_11.png)
## Ομάδα έργου

-   Αγαθάγγελος Παπαδόπουλος
-   Κωνσταντίνος Χατζής
-   Δανάη Ιορδανίδου
-   Άρης Στεργιάδης

## Βασική Περιγραφή ιδέας

Η ιδέα προέκυψε ύστερα από τα σεμινάρια πρώτων βοηθειών που πραγματοποιήθηκαν στο σχολείο μας από το [kids save lives](https://kidssavelives.gr/) και αφού διαπιστώσαμε πόσο σημαντικό είναι όλοι οι άνθρωποι να γνωρίζουν τον τρόπο με τον οποίο μπορούν να δώσουν τις πρώτες βοήθειες στις κρίσιμες στιγμές.

Το σύστημα μας αποτελείται από ένα wristband το οποίο περιλαμβάνει ένα microbit καθώς και την εφαρμογή για έξυπνα κινητά που αναπτύξαμε στο AppInventor.

Αν κάποια στιγμή πέσουμε απότομα στο έδαφος (επιταχυνσιόμετρο) ή αισθανθούμε αδιαθεσία και πατήσουμε το πλήκτρο βοήθειας στο wristband τότε το σύστημα ξεκινάει άμεσα τις εξής ενέργειες:

-   Το Microbit στέλνει σήμα σε όλα τα γειτονικά microbit (εμβέλεια μέχρι 70 μέτρα) για βοήθεια ενώ παράλληλα παίζει έναν δυνατό ήχο και αναβοσβήνει την οθόνη του για ειδοποιήσει τους γύρω μας. Σε περίπτωση λανθασμένης έναρξης του σήματος βοήθειας μπορούμε να το ακυρώσουμε πατώντας το πλήκτρο ακύρωσης
-   Η εφαρμογή του κινητού τηλεφώνου στέλνει άμεσα SMS στο τηλέφωνο έκτακτης ανάγκης που έχουμε δηλώσει (πχ το ΕΚΑΒ) με τα στοιχεία μας και τις συντεταγμένες μας, ενώ καλεί σε βοήθεια όσους βρίσκονται κοντά με δυνατό ηχητικό σήμα.

Επίσης το σύστημα που έχουμε φτιάξει παρέχει οδηγίες για την παροχή πρώτων βοηθειών αξιοποιώντας υπηρεσίες αναγνώρισης φωνής τεχνητής νοημοσύνης για την πιο εύκολη επικοινωνία μαζί του ως εξής:

-   Πατώντας μαζί τα πλήκτρα Α και Β το Microbit ξεκινάει να παίζει έναν ήχο και να αναβοσβήνει την οθόνη του στον ρυθμό που απαιτείται για την παροχή ΚΑΡΠΑ (100 συμπιέσεις το λεπτό).
-   Ενεργοποιώντας με φωνητική εντολή στην εφαρμογή του κινητού την παροχή βοηθειών βλέπουμε στην οθόνη βήμα-βήμα τι πρέπει να κάνουμε για να δώσουμε σωστά τις πρώτες βοήθειες μαζί με φωνητική εξήγηση.

[Μπορείτε να δείτε αναλυτικά την παρουσίαση του έργου μας στην ιστοσελίδα του ομίλου Μικροί Χάκερ.](https://ppf.edu.gr/hackers/archives/2458)
